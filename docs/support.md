# Jak kontaktovat podporu

Než nám napíšete, podívejte se prosím do této dokumentace, zda neřeší váš problém. V případě že jste nic nenašli a nebo se jedná o nějakou chybu v naší platformě, napište nám buď na email [podpora.rosti.cz](mailto:podpora@rosti.cz) nebo [pomocí formuláře](https://rosti.cz/kontakt/) na našem webu.

Běžně dostáváme tyto typy dotazů:

* Něco nefunguje
* Problém s nastavením
* Provozní dotazy

## Když něco nefunguje

Tyto případy se snažíme řešit co nejrychleji a když půjde o něco vážného, tak je budeme řešit bezodkladně. Aby bylo řešení co nejrychlejší a abychom mohli správně vyhodnotit prioritu, musíme znát všechny informace. To znamená:

* Co nejede
* Co to vrací za chybu
* Pod jakým to je účtem
* Pod jakou to je aplikací

Když nám napíšete zprávu přes live chat v naší administraci, tak poslední dva body budeme vědět, ale někdy nejsme schopni zjistit s čím máte problém a na jakou chybu koukáte.
